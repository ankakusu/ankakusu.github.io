---
kind: article
created_at: 2013-05-07 09:45 EET
title: İlk Yazı
tags: 
- turkce
- travel
---

İstanbul için güneşli ve güzel bir salı günü ve ilkbaharın ferat, ılık ve güneşli günlerini keyifle yaşıyoruz. "Ferah, ılık ve güneşli" sıfatlarını "ilkbahar" kelimesinin yanına koyduğum zaman
bu kelimelere yüklenen anlam her Türkçe bilen insan için aynıdır. Peki ya size "rüzgarın her daim seni bir bütün olarak kavraması", "çiğdemlerle dolu bir tarlanın yanından geçerken bu mükemmel kokuyu içine çekebilmek", <a href="#/KanolaTarlasi1.jpg/41.0367033/27.5112240">"güneşin batışı esnasında kıpkırmızı gökyüzünün altında sapsarı bir kanola tarlasını izleyebilmek"</a> , "başka bir motosikletlinin, bisikletlinin yada köylünün yanından geçerken selamlaşmak" desem bunları tam olarak hissedebilmek için bir motosiklet şart :)

Motosiklet demek keşif demektir. Asıl amaç varmak değil yolda olmaktır. Zaten bu bilinci yakaladığın anda çevredeki güzellikleri görmeye başlarsın. İşte motosiklet bu farkındalığı yaratır insana.

Biz (eşim ben ve yakın bir arkadaşımız) yaklaşık bir senedir motosikletle yollardayız. Doğayı,  köyleri keşfediyor, köylüleri tanıyoruz. 

Bir buzağının yumuşacık tüylerini okşama keyfini yaşıyoruz. Akşamleyin kurbağaların, rüzgarın yada yağmurun sesiyle uykuya dalıp, kuş sesleriyle uyanabilmek; günü, masmavi bir dereyi sarmalamış olan yemyeşil bitki örtüsüne karşı selamlayabilmek bizim en büyük lüksümüz. Sabah kahvaltıda yeni sağılmış ve yeni kaynatılmış olan sıcak bir süt, yeni mayalanmış kıvamlı manda yoğurdunu ve kaymağı, dalından koparılmış domates ve salatalık bizim en lüks kahvaltımız.

İşte bu ilk yazıydı. 

İleri ki zamanlarda yol hikayelerimizi, maceralarımızı, resimlerimizi, motosiklet için en güzel rotaları  buradan paylaşacağız.

Yeni bir yazıya kadar keyifli günler...